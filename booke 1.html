<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>کتاب انلاین</title>
    <link rel="icon" type="image/x-png" href="/assets/imags/file-tm4wWLskF72MbQg8IJtvnQp46kdeO3KS.png">
</head>
<body>
   <h3 style="text-align: center;">
    <a href="/booke 1.html" title="کتاب اول ">کتاب اجر سفالی </a>
     &nbsp; &nbsp;
    <a href="/booke 2.html" title="کتاب دوم">کتاب اجر سفالی </a> 
    &nbsp; &nbsp;
    <a href="/booke 3.html" title="کتاب سوم">کتاب اجر سفالی </a> 
</h3>
  

<h1 style="text-align: center;">
<img src="/assets/imags/4photoshop-icon-book-آیکون-کتاب.jpg" alt="booke" width="450px">
</h1>
<h3 style="text-align: center;">مجموعه داستان کوتاه </h3>
<h1 style="text-align: center;">اجر سفالی</h1>
<h3 style="text-align: center;"> رمضان یا حقی</h3>


<h3 
style="text-align: right;"><a href="#f1">ابله</a>          
</h3>          
<h3 
style="text-align: right;"><a href="#f2">آجرسفالی</a>
</h3>
<h3 
style="text-align: right;"><a href="#f3">محتويات پرونده گروگان گیری اين چند روز پیش</a>
</h3>
<h3 
style="text-align: right;"><a href="#f4">دزدها</a>
</h3>
<h3 
style="text-align: right;"><a href="#f5">سنگ قیمتی من</a>
</h3>
<h3 
style="text-align: right;"><a href="#f7">گرگ سخنگو </a>
</h3>
<h3 
style="text-align: right;"><a href="#f7">حق بنگاه</a>
</h3>
<h3 
style="text-align: right;"><a href="#f8">زن دستفروش</a>
</h3>


<h4 style="text-align: center;" id="f1"><span style="background-color: yellow;"> ابله</span></h4>
<p>به عکس کش آمده خودم روی دسته استیل صندلی نگاه می کنم. دو طرف
صورتم کشیده شده و عکس شبیه آدمهای عقب مانده شده است. فکر می کنم: »اين
چهره واقعی من است وگرنه االن اينجا نبودم«.
به آدمهای داخل اتاق نگاه می کنم و برای لحظه ای همه را از نظر می گذرانم؛
بیشتر آنها از من جوانتراند- يعنی جوانند- و سه چهار نفری همسن و سال من اند و
يکی دو نفری هم مسن تر از من، يعنی باالی چهل سال. زمزمه می کنم »اينها از من
ابله ترند.«
نمی دانم چرا به اينجا آمده ام. همه انگیزه هايم را برای آمدن به اينجا فراموش
کرده ام. در ذهنم به دنبال دلیل هايی می گردم که به اين مکان سرد و مرده آمده ام.
مراقب کالس، مردی که کارت شناسايی به سینه دارد داد می زند: »لطفا سرجايتان
بنشینید!«
صدايش مرا به خودمی آورد. به مرد نگاه می کنم، فکر می کنم: »اين مرد چرا
اينجاست. او بايد دستمزد خوبی بگیرد که صبح جمعه ای به اينجا آمده است.« به
چهراش نگاه می کنم؛ ريش آنکارد کرده با کت و شلوار تمییز دارد. انگشتری های
درشت عقیق و فیروزه زيبا به انگشت دست راستش است. قیافه اش به مديران می
خورد؛ از آن آدمهايی که ظاهرسازی را خوب بلدند و اهل دوست ودوست بازی اند و
زود هم مدير می شوند. جان می دهد که »حاج آقا« صدايش کنی. مطمئنم که »حاج
آقا« صدايش می کنند. اما نمی دانم که چرا اينجاست و هنوز مديرنشده است.
حوصله ام سر رفته است. دوباره نگاهم می افتد به دسته صندلی و عکسم را می
بینم و زمزمه می کنم: »ابله!«
باز فکر می کنم که چرا اينجا آمده ام. همه آدمهای اين اتاق مثل من برای آرزويی
به اينجا آمده اند. من آرزو داشته ام درس بخوانم و همیشه زمینه ای برايم باشد که
بتوانم مطالعه کنم، بتوانم باسواد باشم. اما بعضی از اينها می خواهند مدرکی بگیرند و
آجر سفالی /رمضان یاحقی
7
کاری پیداکنند و برو بیايی داشته باشند. در اين اتاق که ما بیست نفر هستیم و در
اين ساختمان که بايد هزارنفری مثل ما باشد، همه سراسر پر از آرزويند. »شما بار
چندمه شرکت می کنی؟!«
اين جمله را مردی که کنارم نشسته می گويد و افکارم را پاره می کند؛ »با
منید؟!«
»آره!«
»من بار دوم يا سوم!«
لبخند می زند و زردی دندانهايش نمايان می شود. می گويد: »من بار چهارم يا
پنجمه!«
نمی دانم چه بگويم. فکر می کنم که بگويم؛ »از مالقات شما خوشبختم.« اما
پشیمان می شوم. خوشحال می شوم که نگفتم چون شايد او ناراحت می شد. مرد
ادامه می دهد؛ »هیچ نخوندم همینجوری اومدم. گفتم يه کیک و سانديزی بخورم.«
و باز می خندد. من هم می خندم. او منتظر است که چیزی بگويم. می گويم:
»من از بس ابلهم اومدم.«
مرد می خندد؛ طوری که توجه چند نفر را جلب می کند. مراقب کالس يعنی آن
مرد که کارت شناسايی به سینه دارد و جان می دهد »حاج آقا« صدايش کنی، با
دست، با ژست مديريتی اشاره می کند که آرامتر. مرد خنده اش که تمام می شود می
گويد: »دور از جان چرا ابله؟!«
مردد می مانم که جوابش را بدهم يا نه؛ »خوب اگر ابله نبودم که وقتمو اينجا تلف
نمی کردم.«
»راست می گی به خدا!«
اين را که می گويد سربرمی گرداند. انگار توی فکرمی رود.
نمی دانم چرا اين مراسم لعنتی شروع نمی شود. مراسمی که به قربانی کردن
گالدياتورها می ماند؛ ما همه می جنگیم تا کسانی سرگرم شوند و در آخر فقط عده
کمی از ما زنده می مانند، يعنی موفق می شوند. مردی که دسته ای کاغذ در دست
آجر سفالی /رمضان یاحقی
8
دارد وارد اتاق می شود. »حاج آقا« صدا می کند: »خواهش می کنم درجاتون بشینید
و صحبت نکنید.«
مردِ کاغذ به دست، روی دسته هر صندلی برگه ای می گذارد و می رود. برگه
نظرخواهی از چگونگی برگزاری جلسه امتحان است. برگه را بايد در پايان جلسه
امتحان بدهند، اما چون می دانند کسی نمی ماند که جواب بدهد و همه می روند آن
را در ابتدای جلسه داده اند. من همه جوابها را خوب می زنم، چون همه اش خوب
است. بگذار من هم در اين بالهت شريک شوم، بگذار آنها که اين غمنامه را اداره می
کنند در بالهت خود بمانند. همان مرد می آيد و برگه های نظر سنجی را جمع می
کند و باز صحبتها و پچ و پچپها گل می کند.
»من که همه را خوب زدم. بخصوص پذيرای را خیلی خوب زدم.«
اين را مرد کناری ام می گويد و من هم جوابش را می دهم؛ »منم همه را خوب
زدم.«
انگار همه در اين که اين غمنامه را برگزارکنیم متفق القولیم. همه سربزير و
تسلیمیم.
مردی که جزوه های سوال را کنارصندلی می گذارد، تمرکزم را بهم می زند.
مردی چاق و تغريبا کچل است که نفس نفس می زند و جزوه ها را کنار صندلی می
گذارد. فکر می کنم؛ »بله، نان درآوردن زحمت دارد. بايد نفس نفس بزنی.« بعد رفتن
مرد چاق و تغريبا کچل، در بلند گو اعالم می کنند که به قران گوش کنیم. در تمام
جلسه های کنکور که شرکت کرده ام شخصی که قران می خواند يکی است. فکر می
کنم که بايد نوار باشد و اين نوار را در همه جلسه های کنکورمی گذارند و يا شايد من
اشتباه می کنم و در همه کنکورهايی که شرکت کرده ام اين آقا آمده و قران خوانده
است. قران که تمام می شود و بعد وراجی مسوول حوزه امتحانی که معلوم است همه
را هم از روی برگه می خواند، شروع آزمون دکتری را اعالم می کنند و همه مثل
همیشه سرهايمان را توی جزوه سواالت فرومی بريم. فکر می کنم؛ االن صدها هزار
نفر در کشور سرمان را همزمان در جزوه های سوال کنکور دکتری دانشگاهها فروکرده
ايم و به فکر فرورفته ايم. ما میلیونها شايد میلیاردها داده ايم و در اين آزمون شرکت
کرده ايم که می دانیم فقط تعداد کمی قبول می شوند. در حالی که اين حق هرکدام
آجر سفالی /رمضان یاحقی
9
از ماست که دوست داريم درس بخوانیم، بتوانیم درس بخوانیم، فکرمی کنم؛ »از ما
میلیونها و يا میلیاردها گرفته اند که تنها چند نفر از ما اجازه داشته باشند که به
دانشگاه بروند و درس بخوانند.« و لبخند می زنم.

باز از خودم می پرسم؛ »چرا شرکت کردم؟!« سوالها جلوی چشمم رژه می روند و
دهن کجی می کنند. به آدمهای داخل اتاق که نگاه می کنم فقط دو سه تايی دارند
سفت و سخت تست می زنند و بقیه دارند فکرمی کنند. شايد فکر می کنند؛ »چرا
آمده اند؟!«
کیک و آب میوه را که می آوردند تغريبا همه شروع به خوردن می کنند. انگار
همه حسابی خسته شده اند. انگار نصف روز است که جنگیده اند. واقعا هم جنگیده
ايم؛ نصف روز همه بدبختیهای زندگیت از جلوی رويت رژه برود، همه آرزوهای
بربادرفته ات به سراغت بیايد و همه توقعات براورده نشده ات از زندگی به ذهنت
نیشتر بزند، از نصف روز جنگیدن سختر است. صدای پالستیک کیکهايی که خورده
شده و مچاله می شود، توی کالس می پیچد و بعد که فضا ساکت می شود، گاه
صدای نی و مک زدنهای بیفايده کسی به ته پاکت آبمیوه شنیده می شود.
دوباره سکوت بر اتاق حاکم می شود و تست زدن های آن يکی دو نفر و تفکرهای
عمیق بقیه و سر گرداندنهای چند نفری از حاضران شروع می شود. حاج آقا هم هی
می آيد و می رود تا بالخره در بلند گو اعالم می کنند که وقت تمام است و پاسخنامه
را کنار صندلی بگذاريم.
همه برای رفتن از ساختمان عجله داريم، اما انگار خسته ايم. امیدی به قبولی
نداريم. انگار همان چند نفری که قبول می شوند خوشحالند. انگار همه آمده ايم تا
کمک کنیم آن چند نفر در کنکور شرکت کنند و به دانشگاه بروند. فکر می کنم؛
»خوب همین ها می رفتند چه نیازی به آمدن و وقت تلف کردن ما بود؟!«
شب به عادت همیشه اخبار را نگاه می کنم. حسینی بای از برگزاری کنکور
دکتری گزارش می دهد. هیجان زده است، انگار از حماسه ای ملی گزارش می دهد. با
شرکت کنندگان می گويد و می خندد و چند تصوير از کسانی که می خندند نشان
می دهد. من انگشت به دهان مانده ام. به همه افکار قبلی ام شک می کنم؛ نمی دانم،
آجر سفالی /رمضان یاحقی
10
شايد کاری حماسی کرده ام؛ وقتی که خوب فکرمی کنم می بینم که کاری حماسی
کرده ام؛ چون خودم را به ابلهی زده ام، پول داده ام، مدارک فرستاده ام و نصف روز
وقت گذاشته ام تا هموطنانم به دانشگاه بروند. من کاری حماسی کرده ام. حالم دارد
بهم می خورد، تا باال نیاورده ام زودتر کانال تلويزيون را عوض می کنم.
9۴/8/۲</p>

<h4 style="text-align: center;" id="f2"><span style="background-color: yellow;">آجرسفالی</span></h4>
<p>آجرسفالی
از ديروز، آجر سفالی لبه ديوار بالکن اتاقم را ديده ام. با وزش باد، آجر سفالی
تکان می خورد و هرآن ممکن است به زمین بیفتد و اگر اتفاقی روی سر پیرمرد بیفتد
کارش تمام است؛ در جا او را می کشد. احتماال خود پیرمرد جايش گذاشته است.
هفته قبل بود که به او گفتم:
- پیرمرد، يه گشتی توی واحدها بزن، مصالح اضافی رو جمع کن،
و پیرمرد مثل همیشه گفت:
- چشم آقای مهندس.
حاال، سرظهر تابستان است. از اينجا، از اين باال، طبقه پنجم ساختمانی سیزده
طبقه، در خنکای هوای کولرگازی، پیرمرد را که عرق از سر و رويش می ريزد نگاه می
کنم. هنوز شک دارم که آجرسفالی را بردارم يا نه. به خودم می گويم؛ »به تو چه؟!
افتاد که افتاد، توی سر کسی هم افتاد که افتاد؛ به تو چه؟!« با اينکه کار راحتی دارم،
اما کالفه ام. شايد از بیکاری کالفه ام. دو سه سالی است که با مهندس احمديار،
مديرعامل شرکت، کارمی کنم، کارم شده اينکه بنشینم و کارکردن بقیه را نگاه کنم و
هی دستور بدهم. حقوق بخور و نمیری می گیرم. خوب که فکرش را می کنم از
همین حقوق بخور و نمیر ناراضی ام. دوست دارم خیلی چیزها داشته باشم که با اين
حقوق نمی توانم. خانه ای دلباز و بزرگ، ماشین مدل باال و خارجی، و ازدواج با
دختری پولدار و زيبا.
پشت میزم می نشینم. محوطه حیاط و پیرمرد را ديگر نمی بینم. باد کولر لذت
بخش است. فکر می کنم؛ »اگر پیرمرد شانس بیاورد و آجر روی سرش بیفتد، راحت
می شود، بیمه شرکت هم که هست، تا کی می خواهد جان بکند، بدبخت! اين هم شد
زندگی که از صبح تا شام مثل سگ له له بزنی!« پیرمرد دو سال قبل که اين پروژه را
شروع کرديم، میان بقیه کارگرها از میدان آمد، اما چون خوب کارمی کرد و سربراه
آجر سفالی /رمضان یاحقی
13
بود، شد کارگر ثابت پروژه. از همان روزها هم پیرمرد صدايش کرديم. آقای مهندس
تصمیم گرفته در پروژه بعدی هم باشد.
بلند می شوم و پشت پنجره می ايستم. سیگاری آتش می زنم. درز پنجره را
بازمی کنم تا دود سیگار بیرون برود، هرم گرما توی صورتم می خورد. پیرمرد زير
آفتاب مشغول است. آدم خوبی است. هرکاری به او بگويی درست و بی کم و کاست
انجام می دهد. تنها جمله روی زبان او هم اين است؛ »چشم آقای مهندس،« حاال هم
دارد آجرهای اضافی اين طرف و آن طرف ساختمان را که به او گفته ام جمع می
کند. نوعی حس خدايی به من دست می دهد؛ من می گويم و او انجام می دهد و
حاال هم می دانم که آجرسفالی ممکن است هرآن مغزش را متالشی کند. آجری که
من می توانم به آسانی برش دارم. فکرمی کنم؛ »جمع کردن آجرهای پراکنده اطراف
حیاط مجتمع که تمام شود، بايد بفرستمش خاکهای اضافی کنار ديوار دور حیاط را
جمع کند و بیرون روی ات و آشغالها بريزد تا زنگ بزنم بیايند ببرند.« کار مجتمع
پنج شش ماهی ديگر تمام می شود. پیرمرد نگران بعدش است. دوست ندارد که
بیکاربماند. امروز اول وقت وقتی صدايش کردم تا کارهايش را به او بگويم گفت:
- آقای مهندس پروژه بعدی رو نگرفتید هنوز؟!
- نه هنوز، اما جورمی شه، می گیريم. نگران نباش.
- نگران نیستم، اما خوب، ما ام اگه کار نکنیم هشتمون گرو نو مونه.
- درست می شه.
- به امید خدا.
- حاال به کارات برس،
- چشم آقای مهندس،
صدای ضربه باد که به شیشه می خورد از فکر و خیال بیرونم می آورد. به آجر
سفالی نگاه می کنم. با وزش باد تکانش بیشترمی شود. پنجره را می بندم. هر روز
آمدن و رفتن اين بادهای موسمی را در اراک داريم. کلی گرد و خاک با خودشان می
آورند. پیرمرد چند تايی آجر روی دلش گرفته و به طرف ديگر حیاط می برد. وفتی از
زير آجر سفالی رد می شود، به حرکتهای جلو و عقب آجر سفالی نگاه می کنم.
پیرمرد از زير آجر به سالمت می گذرد. ضربان قلبم کمی باال رفته است. به طرف در
آجر سفالی /رمضان یاحقی
14
بالکن می روم تا آجر را بردارم و خیال خودم را راحت کنم. به در که می رسم می
ايستم. فکرمی کنم؛ »بابا طوفان هم بیايد اين آجر از جايش تکان نمی خورد.« برمی
گردم و سرجايم می نشینم، اما می دانم که خودم را توجیه کرده ام، آجر سفالی هر
آن ممکن است که پايین بیفتد و اگر پیرمرد در رفت و آمدهای مداومش زير آن باشد
مغزش متالشی می شود. فکر می کنم؛ »به من چه، اگر افتاد هم که افتاده، پیرمرد
راحت می شود، بیمه که دارد، زن و بچه اش حقوق بخور و نمیری می گیرند.«
سیگاری آتش می زنم و گوشم را می سپارم به صدای باد و لرزشهای خفیف آجر
سفالی لبه بالکن اتاقم.
 ***
پیرمرد مثل همیشه اول وقت آمده است که کارهای روزانه اش را به او بگويم. به
آجرسفالی نگاه می کنم، هنوز سرجايش است. يک آن به ذهنم می آيد که سر حرف
را با پیرمرد بازکنم. تا حاال با او همصحبت نشده ام. همینطور که به من نگاه می کند
در ذهنم دنبال سوالی می گردم که سرصحبت را با او بازکنم. اولین و راحترين سوال
را می پرسم.
- چه خبرها پیرمرد؟
- پیرمرد لبخند می زند،
- سالمتی آقای مهندس.
- کار و بار خوبه؟ خونواده خوبن؟
پیرمرد لبخند می زند. انگار انتظار ندارد با او احوالپرسی کنم. کمی دستپاچه
جواب می دهد؛
- از مرحمت شما خوبن! سالم رسونن.
- چهار تا بچه داری، درسته پیرمرد؟
- آره،
- چکارمی کنن؟ کجاين؟
- يکی از دخترها شوهرکرده و رفته سرخونه زندگیش، يکی ديگشون دبیرستانی يه.
دختر سومم دبستان درس می خونه با پسرم.
- آها، پس پسره ته تغاريه؟!
آجر سفالی /رمضان یاحقی
15
پیرمرد می خندد. از ته دل می خندد و دندانهای يک در میان ريخته و سیاهش
نمايان می شود. با خنده می گويد؛
- بله آقای مهندس. اگه می دونستیم که زندگی اينقدر سخت می شه به همون
دختر اولی قناعت می کرديم که فقط نگن اجاقش کوره...
برای اينکه گپمان گرمتر شود صحبتش را قطع می کنم.
- اما ادامه دادی تا پسره رو خدا بده...
پیرمرد باز بلند می خندد. براحتی قهقه می زند. انگار که همه چیز در دنیا بر
وفق مرادش است؛
- خوب چکارکنیم آقای مهندس، فکر کرديم يکی باشه زير تابوتِ مونو بگیره،
و باز می خندد. زودی می پرسم؛
- راضی ای پیرمرد؟!
خنده از روی لب پیرمرد می رود. فکرمی کند و بعد لبخند می زند و مصمم می
گويد؛
- آره الحمداهلل، خوش می گذره، يه لقمه نون بخور و نمیر درمیياريم و با هم
میخوريم. به از شما نباشه، بچه های خوبی ان. خیلی احتراممو دارن. مادرشون که
خیلی خوبه. صبور و هیچ نگو. امشبم دختر بزرگم با شوهرش و بچش می يان خونه
ما. فکر کنم می خوان چشن تولد برای نوم بگیرن. تا نصف شب می گیم و می
خنديم. زندگی ما هم همینه ديگه. الحمداهلل دلخوشیم. شکر خدا. جايی و سفری نمی
تونیم بريم اما خوب همین که سالمیم و کارمی کنیم راضی ايم. همین که دلمون
خوشه راضی ايم. شکر.
انتظار اين جوابها را نداشتم. به او خیره می شوم. لبخند از روی لبش می پرد.
انگار که حرف نامربوطی زده باشد، دست و پايش را جمع می کند. وقتی به خود می
آيم می گويم؛
- خوب پیرمرد، برو کار ديروزُ تموم کن، بعد بیا تا بهت بگم که چکارکنی.
- چشم آقای مهندس،
برمی گردد و از اتاق خارج می شود. قبل اينکه با آسانسور توی حیاط مجتمع
برسد، می پرم توی بالکن و آجر سفالی را برمی دارم. به پايین نگاه می کنم. کسی در
آجر سفالی /رمضان یاحقی
16
محوطه نیست. آجر را پايین می اندازم. روی زمین که می رسد هر تکه اش به گوشه
ای پرت می شود.
9۵/3/</p>


</body>
</html>